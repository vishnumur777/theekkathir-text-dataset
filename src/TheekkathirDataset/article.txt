தலைப்பு: இலங்கை: இடதுசாரி சக்திகளுக்கு மகத்தான வெற்றி
கட்டுரையாளர்: 
தேதி: நவம்பர் 23, 2024
செய்தி-வகை: கட்டுரை

நடைபெற்று முடிந்த இலங்கை நாடாளு மன்றத் தேர்தலில் இடதுசாரிகள் தலைமையிலான தேசிய மக்கள் சக்தி வரலாற்று வெற்றியை ஈட்டியிருக்கிறது. முதல்  தடவையாக, பிரதிநிதித்துவ அமைப்பு முறை தேர்தல் முலமாக ஓர் அரசியல் கட்சி மூன்றில் இரு பங்கு பெரும்பான்மையை வென்றிருக் கிறது. தேசிய மக்கள் சக்தி மொத்தம் உள்ள  225 இடங்களில் 159 இடங்களில் 61.6 விழுக் காடு வாக்குகளைப் பெற்று சாதனை படைத் துள்ளது. கடந்த 2020 தேர்தலில் இதற்கு மூன்று இடங்கள் மட்டுமே கிடைத்திருந்தன என்ப துடன் ஒப்பிடும்போது இது ஓர் அசாதாரணமான வெற்றி என்பதை உணர முடியும். முன்னதாக, செப்டம்பரில் ஜனாதிபதிக்கான தேர்தலில் தேசிய மக்கள் சக்தி வேட்பாளர் அனுர குமார திஸாநாயக்க,  42 விழுக்காடு வாக்குகள் பெற்றதை அடுத்து, இரண்டாவது விருப்பு வாக்குகள் எண்ணப்பட்டதைத் தொடர்ந்து வெற்றி பெற்றிருந்தார். ஜனாதிபதி யாகப் பதவியேற்ற பின்னர் திஸாநாயக்க நாடாளுமன்றத்தைக் கலைத்துவிட்டு நவம்பர் 14 ஆம் தேதி நாடாளுமன்றத் தேர்தலை நடத்த அழைப்பு விடுத்தார். தேசிய மக்கள் சக்தி என்னும் அமைப்பு 2019இல் அமைக்கப்பட்டது. இதன் பிரதான அங்கம் ஜேவிபி என்னும் ஜனதா விமுக்தி பெரமுன என்னும் ஒரு மார்க்சிஸ்ட் கட்சியாகும். இதனுடன் இருபது அரசியல் கட்சிகளும், தொழிற்சங்கங்களும் மற்றும் சமூகக் குழுக்களும் சேர்ந்து தேசிய மக்கள் சக்தி அமைக்கப்பட்டது.  ஜேவிபி-யின் தலைவரான திஸாநாயக்கதான் தேசிய மக்கள் சக்தியின் தலைவருமாவார்.

தலைகீழ் மாற்றம்

திஸாநாயக்க ஜனாதிபதியாகத் தேர்வு செய்யப்பட்டமையும், தேசிய மக்கள் சக்தி நாடாளுமன்றத்தில் மூன்றில் இரண்டு பங்கு பெரும்பான்மையைப் பெற்றிருப்பதும் இலங்கை அரசியலில் ஒரு தலைகீழ் மாற்றத்தைக் குறிக்கிறது. சமூக உயரடுக்கு மற்றும் தம் சொந்தக் குடும்ப நலன்களையேப் பிரதிநிதித்துவப்படுத்திய ராஜபக்சேவின் எஸ்எல்பிபி (SLPP) என்னும் ஸ்ரீலங்கா மக்கள்  முன்னணி, அதிலிருந்து பிளவுபட்ட ஸ்ரீலங்கா சுதந்திரக் கட்சி மற்றும் ரணில் விக்ரமசிங்கவின் முன்னாள் ஐக்கிய தேசியக் கட்சி ஆகிய அனைத்தும் தேர்தலில் படுதோல்வி அடைந்துள்ளன. சஜித் பிரேமதாசா தலைமை யிலான  எஸ்ஜேபி என்னும் ஐக்கிய மக்கள் சக்தி நாடாளுமன்றத்தில் 40 இடங்களை மட்டுமே பெற்று தொடர்ந்து நிலைத்துநிற்க முடிந்திருக்கிறது.   22 தேர்தல் மாவட்டங்களில் 21இல் தேசிய  மக்கள் சக்தி வெற்றி பெற்றது. தமிழ் மாவட்டங் களான யாழ்ப்பாணம் மற்றும் வன்னியிலும் கூட மிகவும் குறிப்பிடத்தக்க விதத்தில் வெற்றியைப் பெற்றுள்ளது.  அங்கும், தேசிய மக்கள் சக்தி இலங்கை தமிழ் அரசு கட்சி (ITAK) மற்றும் பிற தமிழ் கட்சிகளைத் தோற்கடித்துள்ளது. முஸ்லிம்கள் கணிசமாக வாழும் அம்பாறை மற்றும் திருகோணமலையிலும் தேசிய மக்கள் சக்தி கால் பதித்துள்ளது. தென் மாவட்டங்களில் இதர கட்சிகள் அனைத்தையும் துடைத்தெறிந்துவிட்டு முன்னேறியுள்ள தேசிய மக்கள் சக்தி, தமிழ்  தோட்டத் தொழிலாளர்கள் கணிசமாக வசிக்கும் மத்தியப் பிராந்தியத்திலும், சிறப்பாகச் செயல்பட்டிருக்கிறது. இவ்வாறு, தேசிய மக்கள் சக்தி, இன மற்றும் மத அடையாளங்களைக் கடந்து சமூகத்தின் அனைத்துப் பிரிவுகளின் ஆதரவையும் பெறுவதில் வெற்றிபெற்றிருக் கிறது.

ஊழலுக் கெதிரான போராட்டம்

2022இல் இலங்கையில் ஓர் ஆழமான பொருளாதார நெருக்கடி ஏற்பட்ட சமயத்தில் தேசிய மக்கள் சக்தியும், ஜேவிபி-யும் மக்கள் மத்தியில் நடத்திய ‘அரகலய’ என்னும் வெகு ஜன எழுச்சி, மக்கள் மத்தியில் இவர்களுக்கு செல்வாக்கை ஏற்படுத்தியது.  இந்த மக்கள் கிளர்ச்சியானது நாட்டைக் கொள்ளையடித்து வந்த ராஜபக்சே குடும்பத்தின் தலைமையிலான ஊழல் அரசியலுக்கு எதிரானதாகும். தேசிய மக்கள் சக்தி, அரசியல் ஊழலுக்கு எதிரான போராட்டத்தை முன்னெடுத்ததன் விளைவாகவும், மக்களின் பொருளாதார உரிமைகள் மற்றும் வாழ்வாதாரங்களுக்காக போராடுகிறவர்கள் என்றும் மக்கள் பார்த்து, அதன்பின் அணிதிரண்டார்கள். அனுர திஸா நாயக்க, ஊழல் கறைபடிந்த அரசியல்வாதி களின் மத்தியில் மக்களின் அபிலாசைகள் மீது கவனம் செலுத்தும் தலைவராக மாறினார். தேசிய மக்கள் சக்தி, தங்களுடைய மாற்றுக் கொள்கைகளை அமல்படுத்திட வேண்டு மானால் நாட்டின் அரசமைப்புச் சட்டத்திலும் மற்றும் அரசியல் நடவடிக்கைகளிலும் சீர்திருத்தங்கள் கொண்டு வரவேண்டியது அவசியம். அதற்கு அது நாடாளுமன்றத்தில் மூன்றில் இரண்டு பங்கு பெரும்பான்மை பெற வேண்டியது அவசியம். நாடாளுமன்றத்தில் பெரும்பான்மை இல்லையேல், அனுர குமார  திஸாநாயக்கவால் மாற்றத்தை முன்னெடுப் பது மிகவும் சிரமம். ஆனால் இப்போது தேசிய மக்கள் சக்திக்கு நாடாளுமன்றத்தில் மூன்றில் இரண்டு பங்கு பெரும்பான்மை கிடைத்திருப்பதால், அது தன் உண்மையான அலுவல்களைத் தொடங்கிட முடியும். இதனைச்  செய்வதற்காக, பிரதமர்  முனைவர் ஹரிணி அமரசூரியா தலைமையில் 21 பேர் கொண்ட அமைச்சரவை பதவியேற்றுள்ளது.

பொருளாதார நிவாரணம் வழங்கல் முக்கியம்

ஜனாதிபதி திஸாநாயக்க நாடாளுமன்றத் தேர்தலுக்கு முன்னர் தாம் பின்பற்றும் எந்த வொரு விரிவான கொள்கைத் தொகுப்பையும் குறிப்பிடவில்லை. இவை இப்போது உரு வாக்கப்படலாம். விலைவாசி உயர்வு மற்றும் வாழ்க்கைச் செலவுகளால் விழிபிதுங்கி அவதிப்படும் மக்களுக்கு பொருளாதார நிவாரணம் வழங்குவதே இப்போது முக்கிய நிகழ்ச்சி நிரலாக இருக்கும். ஊழலை ஒழித்துக் கட்டுதல், திருடப்பட்ட பொது நிதியை மீட்டெடுத்தல், குடிமை உரிமைகள் மற்றும் ஜனநாயக உரிமைகளை மீட்டெடுத்தல் முத லான நடவடிக்கைகளிலும் தேசிய மக்கள் சக்தி இறங்க வேண்டியிருக்கும். மேலும் தேசிய மக்கள் சக்தி, புதிய அரசமைப்புச் சட்டத்தைக் கொண்டுவருவதாகவும், இப்போதுள்ள நிறை வேற்று அதிகாரம் கொண்ட ஜனாதிபதி அமைப்பு முறைக்கு முற்றுப்புள்ளி வைப்பதாகவும் உறுதியளித்திருக்கிறது. தேசிய மக்கள் சக்தி அரசாங்கத்தின் முன் உடனடியாக தீர்க்கப்பட வேண்டிய சவால்கள் சில உள்ளன. இலங்கை சர்வதேச நிதியத்திட மிருந்து 2.9 பில்லியன் டாலர் கடனைப் பெற்றுள்ளது, அதில் இரண்டு தவணைகள் செலுத்தப்பட்டுள்ளன. மக்களுக்கு நிவாரணம் கிடைக்கும் வகையில், இந்த நிபந்தனைகளில் சிலவற்றை தளர்த்த அரசு உறுதியளித்திருக் கிறது. நவீன தாராளமயக் கொள்கையைப் பின்பற்றி வந்ததன் விளைவாக இலங்கைப் பொருளாதாரம் கடும் நெருக்கடிக்கு உள்ளாகியுள்ள நிலையில், தேசிய மக்கள் சக்தி  அரசாங்கம் பொருளாதாரத்தில் மறுமலர்ச்சி யை ஏற்படுத்தி, மக்கள் சார்பான அபிவிருத்திப் பாதையை அமைக்க வேண்டியிருக்கிறது. இதனை மேற்கொள்ளும்போது அரசாங்கம் சர்வதேச நிதி மூலதனம் மற்றும் மேற்கத்திய அரசாங்கங்களின் அச்சுறுத்தல்களுக்கு ஆளாக வேண்டியிருக்கும். அண்டை நாட்டுறவு தேசிய மக்கள் சக்தி தலைமையானது, அதன் பெரிய அண்டை நாடான இந்தியாவுடன் நெருங்கிய உறவைப் பேணும் அதே சமயத்தில், சிக்கலான புவிசார் அரசியல் சூழ்நிலையை வழிநடத்தவேண்டியதன் முக்கியத்துவத்தை யும் நன்கு அறிந்திருக்கிறது. தமிழ் மற்றும் முஸ்லிம் சிறுபான்மையினரிடமிருந்து தேசிய  மக்கள் சக்தி பெற்றுள்ள கணிசமான ஆதரவு, அவர்களின் உரிமைகளை உறுதிப்படுத்து வதற்கும் அதிகாரக் கட்டமைப்பில் அவர்களுக்கு உரிய பங்கை வழங்குவதற்கும் அரசமைப்புச் சட்டம் மற்றும் அரசியல் அமைப்பு முறையில் எவ்விதமான மாற்றங்களைக் கொண்டுவரு வது என்பது குறித்து ஆராய வேண்டியிருக்கும்.

தெற்காசிய வரலாற்றில் முத்திரை

இலங்கையில் அமைந்துள்ள தேசிய மக்கள் சக்தி, இந்தியாவில் நாம் உருவாக்க விரும்பும் இடது ஜனநாயக முன்னணிக்கு இணையானதாகும். அப்படிப்பட்ட ஓர்  அமைப்புக்கு இடதுசாரி அமைப்பைச் சேர்ந்த ஒருவர் ஜனாதிபதியாக இருந்து, அரசாங்கத் திற்குத் தலைமை தாங்குவது என்பது தெற்காசியாவின் அரசியல் வரலாற்றில் முத்திரை பதித்துள்ள ஒரு முக்கிய நிகழ்வாகும். மத மோதல்களுக்கும். இன மோதல்களுக்கும், நிதி மூலதனத்தின் சுரண்டலுக்கும், கார்ப்ப ரேட்டுகள் கொள்ளையடிப்பதற்கும் ஆளாகி யுள்ள தெற்காசிய நாடுகளின் மத்தியில், இலங்கையில் இடதுசாரிகள் பெற்றுள்ள மகத்தான வெற்றி, உண்மையில் மனதிற்கு  மகிழ்ச்சியை அளித்திடும் வளர்ச்சிப் போக்காகும்.

  நவம்பர் 20, 2024 தமிழில்: ச.வீரமணி

 


தலைப்பு: கால்பந்தின் புதிய சகாப்தம்: பாலா தேவி
கட்டுரையாளர்: 
தேதி: நவம்பர் 23, 2024
செய்தி-வகை: விளையாட்டு

மணிப்பூர் மாநிலம் என்றாலே விளை யாட்டு வீரர்களின் பூமி என்று சொல்லலாம். குத்துச் சண்டை வீரர்கள் மேரி கோம், சரிதா தேவி, பளுதூக்கும் வீராங்கனைகள் குஞ்சராணி தேவி, மீராபாய் சானு என பல சர்வதேச சாதனை யாளர்களை உருவாக்கிய மண் அது. அந்த மண்ணில் இருந்து உருவான மற்றொரு சாதனையாளர்தான் கால்பந்து  வீராங்கனை நாங்கோம் பாலா தேவி. 1990 ஆம் ஆண்டு பிப்ர வரி 2 ஆம் தேதி, மணிப்பூர் தலைநகர் இம்பாலில் இருந்து 22 கிலோமீட்டர் தொலைவில் உள்ள இரெங் பாம் என்ற சிறிய கிராமத்தில் பாலா தேவி பிறந்தார். உள்ளூரில் கால்பந்து விளை யாடி வந்த தந்தையைப் பார்த்து வளர்ந்த அவர், சிறு  வயதிலிருந்தே கிராமத்து இளைஞர்களுடன் கால்பந்து விளையாடினார். தான் இந்தியாவுக்காக விளையாட விரும்பு வதாக தந்தையிடம் கூறியதும், அவர் பயிற்சியாளராக மாறி னார். பதினோரு வயதில், தனது கிராமத்தில் பெண்களுக்கான  கால்பந்து கிளப் ஒன்றில் மூத்த வீராங்கனைகளுடன் விளை யாடத் தொடங்கினார் பாலா தேவி. குடும்ப வறுமைக்கு மத்தியில், குறைந்த வயதிலேயே தேசிய அணிக்குத் தேர்வா னார். கால்பந்தை வலிமையுடன் எதிர்கொண்டு குடும்பத்தின்  வலிகளை மறந்தார். இன்று இந்தியாவின் அதிக கோல்கள் அடித்த வீராங்க னையாக திகழ்கிறார் பாலா தேவி. மகளிர் அணியின் முன்னாள் கேப்டனான இவர்,  பிரேசில் கால்பந்து நட்சத்தி ரங்களான ரொனால்டோ, ரொனால்டினோவை தனது ரோல் மாடல்களாகக் கொண்ட வர். இந்திய அணிக்காக 58  சர்வதேச போட்டிகளில் விளை யாடி 52 கோல்களை அடித்து சாதனை படைத்துள்ளார். உலகளவில் 2015, 2016 மற்றும் 2020 ஆகிய மூன்று ஆண்டுகளில் சிறந்த பெண் வீராங்கனை விருதையும், மூன்று முறை தெற்காசிய கால் பந்து சாம்பியன் கோப்பைகளை யும் வென்று கொடுத்துள்ளார். ஐரோப்பிய கால்பந்து கிளப்பு களில் பிரபலமான ரேஞ்சர்ஸ் எப்சியுடன் விளையாட ஒப்பந்தமிட்ட முதல் இந்திய வீராங்கனை என்ற பெருமையும் இவருக்கு உண்டு. பாலா தேவியின் சாதனைகளைப் பாராட்டி மணிப்பூர் மாநில அரசு, அவருக்கு காவல் ஆய்வாளர் பதவி வழங்கி யுள்ளது. சமீபத்தில் வங்கதேசத்தில் நடந்த சர்வதேச போட்டியில் தனது 50 ஆவது கோலை பதிவு செய்து புதிய  சாதனை படைத்துள்ளார். மணிப்பூரில் நிலவும் பதற்றமான  சூழ்நிலையிலும், விளையாட்டின் மீதான பற்றால் தொ டர்ந்து முன்னேறி வரும் பாலா தேவி, இளம் தலைமுறை யினருக்கு ஒரு முன்னுதாரணமாக திகழ்கிறார்.


தலைப்பு: விளையாட்டு...
கட்டுரையாளர்: 
தேதி: நவம்பர் 23, 2024
செய்தி-வகை: விளையாட்டு

பெர்த் டெஸ்ட் : வலுவான நிலையில் இந்தியா

5 போட்டிகளைக் (பார்டர் - கவாஸ் கர் டிராபி) கொண்ட டெஸ்ட் தொடரில் பங்கேற்க இந்திய கிரிக்கெட் அணி ஆஸ்திரேலிய நாட்டிற்குச் சுற்றுப் பயணம் மேற்கொண்டுள்ளது. இந்த டெஸ்ட் தொடரின் முதல் ஆட்டம் ஆஸ்திரேலிய நாட்டின் பெர்த் நகரில் வெள்ளிக்கிழமை தொடங்கியது. டாஸ் வென்ற இந்திய அணி பேட்டிங் தேர்வு செய்து முதலில் களமிறங்கி யது. ஆஸ்திரேலியாவின் ஹாசில்வுட் (4 விக்கெட்டுகள்), ஸ்டார்க் (2 விக்கெட்டு கள்), மிட்சல் மார்ஷ் (2 விக்கெட்டுகள்), கம்மின்ஸ் (2 விக்கெட்டுகள்) ஆகி யோரின் மிரட்டலான வேகத்தை சமாளிக்க முடியாமல் இந்திய அணி 49.4 ஓவர்களில் 150 ரன்களுக்கு ஆட்ட மிழந்தது. இந்திய அணி தரப்பில் அதிக பட்சமாக நிதிஷ் 41 ரன்கள் எடுத்தார். இந்திய அணியை விரைவாக சுருட்டி விட்டோம் என்ற எண்ணத்தில் மகிழ்ச்சியாக களமிறங்கிய ஆஸ்திரே லிய அணி மீது பும்ரா பதில் தாக்குதல் தொடுத்தார். பும்ரா உடன் ஹர்ஷித் ராணா, சிராஜ் ஆகியோரும் தங்க ளது வேகப்பந்துவீச்சில் மிரட்ட, ஆஸ்தி ரேலிய அணி முதல் இன்னிங்ஸில் 51.2 ஓவர்களில் 104 ரன்களுக்கு ஆட்டமிழந்தது. ஆஸ்திரேலிய அணி தரப்பில் அதிகபட்சமாக மிட்சல் ஸ்டார்க் 26 ரன்கள் எடுத்தார். மற்ற வீரர்கள் சொற்ப ரன்னில் ஆட்டமிழந்தனர். இந்திய  அணி தரப்பில் அதிகபட்சமாக பும்ரா 5 விக்கெட்டுகளை வீழ்த்தினார். அதே போல ஹர்ஷித் ராணா 3 விக்கெட்டு களையும், சிராஜ் 2 விக்கெட்டுகளையும் வீழ்த்தினர். 46 ரன்கள் முன்னிலையுடன் இரண் டாவது இன்னிங்ஸை தொடங்கிய இந்திய அணி நிதான வேகத்தில் ரன்  குவித்தது.  தொடக்க வீரர்களாக கள மிறங்கிய ஜெய்ஸ்வால் - கே.எல்.ராகுல் ஜோடி ஆஸ்திரேலிய வீரர்களின் மிரட்டலான பந்துவீச்சை திடமாக கணித்து, பெர்த் மைதானத்தில் நங்கூரம் அமைத்தனர்.  இரண்டாம் நாள் ஆட்ட நேர முடிவில் இந்திய அணி 57 ஓவர்கள் முடிவில் விக்கெட் இழப்பின்றி 172 ரன்கள் எடுத்து, 218 ரன்கள் முன்னிலை பெற்றுள் ளது. ஜெய்ஸ்வால்  (90 ரன்கள்), கே.எல். ராகுல் (62 ரன்கள்) களத்தில் உள்ளனர். ஞாயிறன்று தொடர்ந்து 3ஆவது நாள் ஆட்டம் நடைபெறுகிறது.

பும்ராவால் தப்பி பிழைத்த கம்பீர்

முதல் டெஸ்ட் போட்டியில் அஸ்வின், ஜடேஜா, ஆகாஷ் தீப், சர்பிராஸ் கான் உள்ளிட்ட சர்வதேச அனுபவம் உள்ள வீரர்களை பெஞ்சில் அமர வைத்து, தேவ்தத் படிக்கல், ஜுரல்,  நிதிஷ், ஹர்ஷித் ராணா ஆகிய பெரியளவு சர்வதேச அனுபவம் இல்லாத இளம் வீரர்களை கம்பீர் ஆடும் லெவனாக கள மிறக்கினார். இந்திய அணி பேட்டிங் செய்து களமிறங்கிய பொழுது, ஆடும்  லெவனின் வீரர்கள் விபரத்தை பார்த்து  இந்திய கிரிக்கெட் மட்டுமன்றி ஒட்டு மொத்த கிரிக்கெட் உலகமே அதிர்ந்தது. காரணம் சொந்த மண்ணில் முரட்டு பலத்தில் இருக்கும் ஆஸ்திரேலிய அணியை அனுபவம் இல்லாத இளம் வீரர்களோடு எப்படி எதிர்கொள்ளப் போகிறதோ? என்ற விமர்சனங்கள் டுவிட்டர் எக்ஸ் உள்ளிட்ட சமூக வலைத் தளங்களில் கடுமையாக எதிரொலித்தன. இந்திய அணி பேட்டிங்கில் சொதப்பி 150 ரன்னில் சுருண்ட பின் ஆடும் லெவன் தேர்வு தான் காரணம் என கம்பீரை இந்திய ரசிகர்கள் வறுத்தெடுத்தனர். ஆனால் நல்ல வேலையாக பும்ரா அசத்தலாக பந்துவீசி ஆஸ்திரேலிய அணியை ரன் குவிக்க முடியாமல் கட்டுப் படுத்தினார். இல்லையென்றால் கம்பீரின் நிலைமை மிக மோசமடைந்துஇருக்கும். 

புரோ கபடி 2024

இரண்டு ஆட்டங்களும்: நொய்டா மைதானம், உத்தரப்பிரதேசம்

புனே - பெங்கால்

பாட்னா - உ.பி., யோதாஸ்

 


தலைப்பு: தீக்கதிர்  உலக செய்திகள்
கட்டுரையாளர்: 
தேதி: நவம்பர் 23, 2024
செய்தி-வகை: உலகம்

உணவின்றி பட்டினியால் பலியாகும் அபாயத்தில் பாலஸ்தீனர்கள் 

காசாவில் பாலஸ்தீனர்கள் உணவின்றி பட்டினியால் பலியாகும் அபாயம் உருவாகி யுள்ளது. இஸ்ரேல் நாடாளு மன்றம்  பாலஸ்தீன அகதி களுக்கான ஐ.நா  நிவாரணம் மற்றும் பணி நிறு வனத்தை  அந்நாட்டில் இயங்க தடைவிதித்துள்ளது. இது பேரழிவு விளைவுகளை ஏற்படுத்தும் என்று  கமிஷனர் ஜெனரல் பிலிப் லாசரினி எச்சரித்துள்ளார். கடந்த காலத்தில் பாலஸ்தீனப் பகுதிக்குள் தினமும் 500 லாரிகள் ஐ.நா. உதவிப் பொருட்கள் கொண்டு செல்லப்பட்டன. தற்போது அது 37 லாரிகளாக குறைந்துவிட்டது எனவும் குறிப்பிட்டுள்ளார். 

இலங்கை அரசுக்கு  நிதி ஐஎம்எப் ஒப்புதல் 

சர்வதேச நிதி நிறுவனம் (IMF) மற்றும் இலங்கை அரசுக்கு இடையே கடன் ஒதுக்கீடு குறித்து உடன்பாடு ஏற்பட்டுள்ளது. சர்வதேச நிதி நிறுவனத்தின் உயர் மட்ட குழுவுடனான ஆலோசனை நிறைவு செய்யப்பட்டவுடன் இலங்கைக்கு சுமார் 2,700 கோடி ரூபாய் (333 மில்லியன் டாலர் ) நிதி கொடுக்கப்படலாம் என தெரிவிக்கப்பட்டுள்ளது. புதிய அரசாங்கத்தின் அர்ப்பணிப்பு நம்பிக்கையை மேம்படுத்தியுள்ளது மற்றும் கொள்கை தொடர்ச்சியை உறுதிப்படுத்துகிறது என ஐஎம்எப் தெரிவித்துள்ளது.

ஆட்சிக்கவிழ்ப்பு சதி போல்சானரோ மீது வழக்கு

பிரேசில் முன்னாள் ஜனாதிபதி போல்சான ரோ ஆட்சிக்கவிழ்ப்பு சதி செய்ததற்காகவும், குற்றவாளிக் கும்பலுடன் தொடர்பு வைத்திருந்த தற்காகவும்  அந்நாட்டு காவல்துறையால் குற்றம் சாட்டப்பட்டுள்ளார். இந்த குற்றச்சாட்டில் போல்சானரோ உள்ளிட்ட 36 பேரின் பெயர் பட்டியலில் இருப்பதாகவும் அந்நாட்டு காவல்துறை தெரிவித்துள்ளது. 2022 ஜனாதிபதித் தேர்தலில் போல்சானரோ தோல்வியடைந்ததைத் தொடர்ந்து வன்முறையை தூண்டி லூலா டி சில்வாவின் ஆட்சியை கலைக்க முயன்றது குறிப்பிடத்தக்கது.

பயங்கரவாதத் தாக்குதல் குட்டரெஸ்  கண்டனம்

பாகிஸ்தானின் கைபர் பக்துன்வா மாகாணத்தில் நடந்த கொடூரமான பயங்கரவாதத் தாக்குதலுக்கு ஐ.நா. பொதுச்செய லாளர் அந்தோனியோ குட்டரெஸ் கண்டனம் தெரி வித்துள்ளார். மேலும் பொது மக்களுக்கு எதிரான இதுபோன்ற தாக்குதல்களை  ஏற்றுக்கொள்ள முடியாது என்றும் கொல்லப்பட்டவர்களுக்கு இரங்க லையும் தெரிவித்துள்ளார். வியாழக்கிழமையன்று பயணிகள் பயணித்த 3 வாகனங்களை குறிவைத்து  நடத்தப்பட்ட தாக்குதலில் சுமார் 42 பேர் படுகொலையானார்கள், 20 பேர் படுகாயமடைந்தனர்.    

மனநல பிரச்சனையால் இஸ்ரேல் வீரர்கள் தற்கொலை 

காசா, லெபனானில் போருக்கு பின் வரும் போஸ்ட்-ட்ரௌமாட்டிக் ஸ்ட்ரெஸ் டிஸார்டரால் (PTSD)  வீரர்கள் கடுமையான மன அழுத்தத்தை சந்திப்பதாகவும் அதனால் தற்கொலை செய்து கொள்வதாகவும் தகவல் வெளியாகியுள்ளது. கடந்த மார்ச் மாதம் மட்டும்  1,700 வீரர்கள் மனநல சிகிச்சை எடுத்ததாக இஸ்ரேல் ராணுவ மனநல மருத்துவ தலைமை அதிகாரி குறிப்பிட்டுள்ளார். போரில் காயம் அடைந்தவர்களை விட மனநல பாதிப்புக்குள்ளவர்களின் எண்ணிக்கை அதிகமாக இருக்கலாம் எனவும் கூறப்பட்டுள்ளது.

 


தலைப்பு: மகாராஷ்டிராவில் மகாயுதி கூட்டணியும், ஜார்கண்டில் இந்தியா கூட்டணியும் வெற்றி!
கட்டுரையாளர்: 
தேதி: நவம்பர் 23, 2024
செய்தி-வகை: தேசியம்

மகாராஷ்டிர மாநிலத்தில் பாஜக தலைமையிலான கூட்டணியும், ஜார்கண்ட் தேர்தலில் இந்தியா கூட்டணியும் வெற்றி பெற்றுள்ளன.

மகாராஷ்டிரம், ஜார்க்கண்ட் மாநிலங்களின் பேரவைத் தேர்தலும், 14 மாநிலங்களில் உள்ள 48 பேரவைத் தொகுதிகளுக்கும், வயநாடு உள்ளிட்ட 2 மக்களவைத் தொகுதிக்கும் நடந்த இடைத்தேர்தலிலும் பதிவான வாக்குகள் இன்று (23.11.24) எண்ணப்பட்டன.

மகாராஷ்டிரத்தில் ஆளும் மகாயுதி கூட்டணியில், பாஜக, அஜித் பவாரின் தேசியவாத காங்கிரஸ், ஏக்நாத் ஷிண்டேவின் சிவசேனை கட்சிகள் இணைந்து பெரும்பான்மைக்குத் தேவையான இடங்களைக் கைப்பற்றியிருக்கின்றன. இக்கூட்டணி ஒட்டுமொத்தமாக 231 தொகுதிகளில் வெற்றி பெற்றுள்ளன. காங்கிரஸ் தலைமையிலான கூட்டணி மொத்தமுள்ள 288 தொகுதிகளில் பெரும்பான்மை பெற 145 இடங்களில் வெற்றி பெற வேண்டிய நிலையில், வெறும் 50 இடங்களில் வெற்றி பெற்றுள்ளது.

ஜார்க்கண்ட் பேரவையில் 41 இடங்களில் வெற்றி பெற்றால் ஆட்சி என்ற நிலையில், இந்தியா கூட்டணி 56 இடங்களில் வெற்றி பெற்று, மூன்றாவது முறை ஆட்சியைப் பிடித்திருக்கிறது. இதன் மூலம் ஹேமந்த் சோரன் தலைமையிலான கூட்டணி ஆட்சி ஜார்க்கண்ட்டில் மீண்டும் ஆட்சியமைக்கிறது.

ஜார்க்கண்ட் முக்தி மோர்ச்சா, காங்கிரஸ், ராஷ்ட்ரீய ஜனதா தளம், கம்யூனிஸ்ட் கட்சிகள் இணைந்த இந்தியா கூட்டணி 56 தொகுதிகளில் வெற்றியை பதிவு செய்திருக்கின்றன. பாஜக தலைமையிலான கூட்டணி கட்சிகள் 24 தொகுதிகளில் வெற்றி பெற்றுள்ளன. இதர கட்சி ஒரு தொகுதியில் வெற்றி பெற்றுள்ளது.


தலைப்பு: உலகைச்  சுற்றி...  -  ஆர்.சிங்காரவேலு
கட்டுரையாளர்: ஆர்.சிங்காரவேலு
தேதி: நவம்பர் 23, 2024
செய்தி-வகை: உலகம்

தென் கொரியாவின் விண்வெளி இராணுவமயமாக்கல்

தென் கொரியாவின் ஜனாதிபதி யூன் சுக் இயோல் துவங்கியுள்ள புதிய விண்வெளித் திட்டம்  பெரும் சர்ச்சையை ஏற்படுத்தியுள்ளது. இராணுவ மற்றும் பொருளாதார ரீதியில் பெரும் செலவினத்தை ஏற்படுத்தும் இத்திட்டம் சுற்றுச்சூழலுக்கும் பெரும் பாதிப்பை விளைவிக்கிறது. இதன் எதிர்ப்பாளர்கள் அக்டோபர் 19-இல் முதல் முறையாக ஒன்று கூடி  தேசிய அளவிலான விவாதத்தை நடத்தினர்.  அமெரிக்கா தனது விண்வெளி ஆதிக்கத்தை விரிவுபடுத்த தென் கொரியாவை பயன்படுத்துகிறது. LEO (Low Earth Orbit) செயற்கைக்கோள்கள் மூலம் தகவல் தொடர்பு, இராணுவ கண்காணிப்பு மற்றும் உளவு பார்த்தல் போன்ற பணிகள் மேற்கொள்ளப்படுகின்றன. 2016-இல் அமெரிக்கா-தென் கொரியா இடையே கையெழுத்தான விண்வெளி ஒத்துழைப்பு ஒப்பந்தத்தின் பின், 2024 ஜூனில் அமெரிக்கா மற்றும் ஜப்பானுடன் இணைந்து கூட்டு ராணுவப் பயிற்சிகளும் நடத்தப்பட்டன.

ஆஸ்திரேலியாவின் நிலை

1788-இல் பிரிட்டிஷ் கப்பல்கள் ஆஸ்திரேலியா வின் கிழக்குக் கடற்கரையை அடைந்ததி லிருந்து, அந்நாடு பிரிட்டிஷ் ஆதிக்கத்தின்கீழ் கொண்டு வரப்பட்டது. தற்போது மன்னர் சார்லஸ் III, 56 காமன்வெல்த் நாடுகளின் தலைவராகஉள்ளார். உலகின்  மொத்த நிலப்பரப்பில் 21% முன்னாள் பிரிட்டிஷ் காலனி நாடுகளைக்கொண்ட காமன்வெல்த் பகுதியாகும்.  சமீபத்தில் ஆஸ்திரேலியாவிற்கு விஜயம் செய்த  சார்லஸ் மன்னர் III-யிடம், பழங்குடி நாடாளுமன்ற உறுப்பினர் ஒருவர் “நீங்கள் எனது மன்னர் அல்ல;  இது உங்கள் நிலமும் அல்ல” என்று கூறினார்.  பிரிட்டிஷா ரால் கொண்டுவரப்பட்ட அம்மை நோய், பழங்குடி மக்களில் 53% பேரை கொன்றது என்பதும், மக்களின் அனுமதியின்றி யூனியன் ஜாக் கொடி நாட்டப்பட்டது என்பதும் குறிப்பிடத்தக்கது.ஆஸ்திரேலியாவின் மத்தியப் பகுதியில் உள்ள பாலைவனப் பகுதியில் 19.9 லட்சம் கோடி டாலர் மதிப்புள்ள கனிம வளங்கள் உள்ளன. உலகின் லித்தியம் இருப்பில் 52% இங்குள்ளது.  2023-இல் ஆஸ்திரேலியாவும்  பிரிட்டனும் கைகோர்த்து முக்கிய கனிமங்களைப் பாதுகாக்கும் ஒப்பந்தம் செய்துள்ளன, இது சீனாவுக்கு எதிரான மறைமுக பனிப்போராகப் பார்க்கப்படுகிறது.

கொலம்பியாவில் விவசாய உரிமைகள் முன்னேற்றம்

2018-ல் ஐ.நா. அவை விவசாயிகளின் உரிமைகளை மனித உரிமைகளாக அங்கீகரித்த போதிலும், தென் அமெரிக்க நாடான கொலம்பியாவில் குஷ்தவோ பெட்ரோ தலைமையிலான முற்போக்கு அரசு அமைந்த பிறகே 2022-இல் இது நடைமுறைக்கு வந்தது. வரலாற்று ரீதியாக புறக்கணிக்கப்பட்ட பகுதிகளில் வாழும் பூர்வீக குடிமக்கள் மற்றும் ஆப்பிரிக்க வம்சாவளியினரின் உரிமைகள் மீட்கப்பட்டு வருகின்றன.  கடந்த அக்டோபரில் 50,000 ஹெக்டேர் நிலம் விவசாயிகள் மற்றும் பூர்வகுடி மக்களுக்கு வழங்கப்பட்டது. விவசாயிகளின் உழைப்பின் மூலமே மக்கள் உயிர்வாழ முடியும் என்பதை வலியுறுத்திய ஜனாதிபதி குஷ்தவோ பெட்ரோ, விவசாய மேம்பாட்டுக்கு அரசும் உள்ளாட்சி அமைப்புகளும் நிதி ஒதுக்க வேண்டும் என அறிவித்தார். 1993-இல் நிறுவப்பட்ட லா வயா கேம்பெசீனா என்ற சர்வதேச விவசாயிகள் அமைப்பு, தலைநகர் பொகாட்டாவிலிருந்து மூன்று மணி நேர தூரத்தில் 16 ஹெக்டேர் நிலத்தை கொண்டுள்ளது. இங்கு காபி, கரும்பு, பழங்கள், மலர்கள், உருளைக்கிழங்கு உள்ளிட்ட பல்வேறு பயிர்கள் வளர்க்கப்படுகின்றன. இந்த நிலம் விரைவில் பயிற்சி பெற்ற இளம் விவசாயிகளுக்கு வழங்கப்படவுள்ளது. ஆனால் சவால்களும் உள்ளன. சுதந்திர வர்த்தக ஒப்பந்தங்களால் அயர்லாந்திலிருந்து உருளைக்கிழங்கும், ஈக்குவடாரிலிருந்து வாழைப்பழமும் மலிவாக இறக்குமதியாகி, உள்நாட்டு விவசாயிகள் கடும் போட்டியை எதிர்கொள்கிறார்கள். உலக வர்த்தக அமைப்பின் (WTO) விதிமுறைகளால் உணவு ஒரு மனித உரிமையாக அல்லாமல் வெறும் வணிகப் பொருளாகவே பார்க்கப்படுகிறது. 1995 முதல் விவசாயக் கொள்கைகள் உட்டோவின் கட்டுப்பாடுகளுக்குள்ளேயே வகுக்கப்பட வேண்டிய நிலை உள்ளது.

நார்மன் பெத்தூன் –  மக்களுக்காக போராடிய மருத்துவர்

1890-ல் பிறந்து 1939 நவம்பர் 12-ல்   மறைந்த நார்மன் பெத்தூன் ஒரு அர்ப்பணிப்பு மிக்க கம்யூனிஸ்ட் மற்றும் சர்வதேச மருத்துவர். சுகாதாரம் அனைவரின் அடிப்படை உரிமை  என்ற கொள்கையுடன் செயல்பட்டவர். உலகப் பொருளாதார மந்தநிலையின் போது, கனடாவில் ஏழை எளிய மக்களுக்கு இலவச மருத்துவம் பார்த்தார். சோவியத் யூனியனின் மக்கள் நல மருத்துவ முறையிலிருந்து பாடங்களை கற்றுக் கொண் டார்.  ஸ்பானிய உள்நாட்டுப் போரில் பாசிசத்துக்கு எதிராகவும், பின்னர் சீன-ஜப்பானிய போரில் சீன கம்யூனிஸ்ட் கட்சிக்கு ஆதரவாகவும் பணியாற்றினார். “மருத்துவத்துறையில் இருந்து தனியார் லாபத்தை அகற்றி, நோயாளிகளிடம் ‘நீங்கள் எவ்வளவு வைத்துள்ளீர்கள்?’ என்று கேட்பதற்கு பதிலாக ‘நாங்கள் எப்படி உங்களுக்கு சிறந்த சேவை செய்ய முடியும்?’ என்று கேட்க வேண்டும்” என்ற அவரது வார்த்தைகள் இன்றும்பொருத்தமானவை.

இஸ்ரேலின் ரஃபேல் ஆயுத ஆலைக்கு எதிரான போராட்டம்

பிரிட்டனின் நியூ கேசில் நகரில் உள்ள இஸ்ரேலின் ரஃபேல் ஆயுத தொழிற்சாலையை மூடக்கோரி நவம்பர் 9-ல் பெரும் போராட்டம் நடைபெற்றது. 1948 முதல் செயல்படும் இந்த ஆலை, எஃப் 35 போர் விமானப் பாகங்களை உற்பத்தி செய்கிறது. பாலஸ்தீன மக்களுக்கு எதிரான இனப்படுகொலைக்கு இந்த ஆயுதங்கள் பயன்படுத்தப்படுவதாக போராட்டக்காரர்கள் குற்றம்சாட்டினர். அரசின் செவிசாய்க்காத போக்கால், தினசரி நுழைவாயில் முற்றுகைப் போராட்டம் தொடர்கிறது.

நைஜர் நாட்டின் பேரவலம்

ஆப்பிரிக்காவின் மிக ஏழை நாடுகளில் ஒன்றான நைஜரில், ஜூன் முதல் அக்டோபர் வரை பெய்த பெருமழையால் பெரும் சேதம் ஏற்பட்டுள்ளது. 339 பேர் உயிரிழப்பு, 11 லட்சம் மக்கள் இடப்பெயர்வு, 1.9 லட்சம் ஹெக்டேர் விவசாய நிலங்கள் பாதிப்பு என பேரழிவு ஏற்பட்டுள்ளது. ஏற்கனவே பொருளாதாரத் தடைகளால் சிக்கித் தவிக்கும் நாட்டில், பருவநிலை மாற்றத்தின் தாக்கம் மேலும் பாதிப்புகளை ஏற்படுத்தியுள்ளது.

பாகிஸ்தானில் ராணுவ ஆதிக்கம் அதிகரிப்பு

நவம்பர் 4-இல் பாகிஸ்தான் நாடாளுமன்றத்தில் ஆறு முக்கிய  மசோதாக்கள் விரைவாக நிறைவேற்றப்பட்டன. எவ்வித விவாதமும் இன்றி, கீழவையில் 24 நிமிடங்களிலும், மேலவையில் 16 நிமிடங்களிலும் இவை நிறைவேற்றப்பட்டது ஜனநாயகத்திற்கு ஆபத்து என எதிர்க்கட்சிகள் எச்சரிக்கின்றன. முப்படைத் தளபதிகளின் பதவிக்காலம் மூன்று ஆண்டுகளிலிருந்து பத்து ஆண்டுகளாக உயர்த்தப் பட்டுள்ளது. ஓய்வு பெறும் வயது வரம்பு நீக்கப் பட்டுள்ளது. உயர்நீதிமன்ற நீதிபதிகளின் எண்ணிக்கை 9-லிருந்து 12 ஆகவும், உச்சநீதிமன்ற நீதிபதிகளின் எண்ணிக்கை 34 ஆகவும் உயர்த்தப் பட்டுள்ளது. முன்னாள் பிரதமர் இம்ரான் கானுக்கு சாதகமான நீதிபதி நியமனங்களைத் தடுக்கவே இந்த மாற்றங்கள் என அவரது கட்சி குற்றம்சாட்டு கிறது.

உபேர்/லிப்ட் ஓட்டுநர்களின் போராட்டம்

அமெரிக்காவின் டென்னஸ்ஸி மாநிலத்தில் உபேர் மற்றும் லிப்ட் வாடகை வாகன ஓட்டுநர்கள் டென்னஸ்ஸி டிரைவர்ஸ் யூனியனில் இணைந்து போராட்டம் நடத்துகின்றனர். நவம்பர் 20-இல் நடந்த இசைப் போட்டி நாளன்று வேலை நிறுத்தம் செய்தனர்.  ஒவ்வொரு  பயணத்திலும் 60-80% தொகையை நிர்வாகம் எடுத்துக்கொள்வதாகவும், ஓட்டுநர்கள் வறுமை ஊதியத்தில் 12 மணி நேரம் பணிபுரிய வேண்டியுள்ளதாகவும் குற்றம்சாட்டு கின்றனர். வெளிமாநில ஓட்டுநர்களை அனுமதிப்ப தால் வேலைவாய்ப்பு பாதிக்கப்படுவதாகவும் கூறுகின்றனர்.

 


